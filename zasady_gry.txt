1. Celem gry jest umieszczenie wszystkich swoich pionków w swoim domu a następnie zdjęcie ich z planszy (na dwór).
2. Zwycięża zawodnik, który jako pierwszy pozbędzie się wszystkich swoich pionków z planszy.
3. Gra rozpoczyna się od odpowiedniego ułożenia pionków na planszy.
4. Czerwony (*) porusza pionki zgodnie ze wskazówkami zegara, biały (&) porusza pionki przeciwnie do wskazówek zegara.
5. Na początku zawodnicy rzucają jedną kostką a ten, który wyrzuci wyższą liczbę oczek, zaczyna rozgrywkę.
6. Następnie rzuca on dwiema kostkami i przesuwa swoje pionki o odpowiednią ilość pól.
7. Każda z dwóch kostek pozwala na ruch jednego z pionków (przesuwamy pionek o liczbę pól równą liczbie oczek z kostki).
8. Można przesunąć jeden pionek o sumę oczek z dwóch kostek, o ile przynajmniej jedno z pól pośrednich (z jednej kostki)
będzie wolne.
9. Gracz może przestawić pionek tylko na pole, które jest puste lub stoją na nim wyłącznie jego pionki lub stoi na nim tylko
jeden pionek przeciwnika (przy okazji dochodzi do zbicia).
10. Nie można postawić pionka na pole, na którym znajduje się więcej niż jeden pionek przeciwnika.
11. Jeżeli gracz nie ma możliwości ruchu odpowiadającego jednej z kostek, to go nie wykonuje.
12. Jeżeli gracz nie może wykonać żadnego ruchu, traci swoją kolejkę.
13. Wyrzucenie tej samej wartości na obu kostkach nazywane jest dubletem.
14. W momencie wyrzucenia na obu kostkach tej samej ilości oczek (ozn. a) gracz ma możliwość wykonania czterech ruchów
o wartości a.
Przykładowo: jeżeli wyrzucimy na każdej kostce po dwa oczka, to możemy: przesunąć jeden pionek o osiem pól, albo dwa
pionki o cztery pola, albo dwa pionki o dwa pola i jeden o cztery pola, albo cztery pionki, każdy o dwa pola.
15. Do bicia pionków dochodzi wtedy, gdy pionek gracza zostaje przesunięty na pole, gdzie znajduje się jeden pionek
przeciwnika.
16. Zbity pionek przeciwnika zostaje przesunięty na bandę.
17. Gracz, którego pionek znalazł się na bandzie, nie może wykonać ruchu pionkami znajdującymi się na planszy (pola
1-24), aż do momentu, gdy nie zdejmie wszystkich pionków zbandy.
18. Pionki z bandy wyprowadza się do domu przeciwnika.
19. Stawia się je na wolnym polu lub na polu, na którym znajduje się jeden pionek przeciwnika.
20. Po rzucie dwiema kostkami, wybiera się jedną z kostek, na której liczba oczek równa jest odległości pola od dworu.
21. W przypadku, gdy przeciwnik posiada przynajmniej dwia pionki na każdym polu w swym domu nie ma możliwości na
wprowadzenie pionków z bandy, więc gracz traci swoją kolejkę.
22. Podobnie jest, gdy oba pola, które wskazują oczka z kostek są w posiadaniu przeciwnika (tzn. posiada przynajmniej dwa
pionki na każdym z tych pól).
23. Zdejmowanie pionków z planszy jest możliwe w momencie posiadania wszystkich niezdjętych pionków w domu.
24. Jeżeli gracz ma jeden pionek poza domem, a pozostałe w domu, to jeżeli ruch jedną kostką wystarczy do wprowadzenia
tego pionka do domu, wtedy druga kostka może wyprowadzać jeden z pionków z domu na dwór.
25. Pionki można wyprowadzać z domu, jeżeli znajdują się na polach oddalonych od dworu o ilość wyrzuconych oczek.
26. Jeżeli liczba oczek na kostce jest większa niż odległość najdalszego pionka z domu na dwór, to gracz zdejmuje
najdalszy swój pionek.
27. Raz zdjęty z planszy pionek nie wraca już na planszę.
28. Gracze mogą rozgrywać nie tylko jeden pojedynek, ale całe mecze (serie gier).
29. Za każde zwycięstwo zdobywa się jeden punkt.
30. Jeżeli gracz wprowadzi wszystkie swoje pionki na dwór zanim przeciwnik zdoła wprowadzić choćby jeden swój pionek na
dwór, wtedy gracz dostaje dodatkowy punkt.
31. Jeżeli jednak przeciwnik będzie miał choć jeden pionek na bandzie, to zwycięzca otrzymuje trzy punkty za wygraną.
32. W podstawowym wariancie (nie rozważanym w ramach projektu) zawodnicy grają przy wykorzystaniu tzw. kostki
dublującej. Użycie takiej kostki oznacza przemnożenie ilości punktów zdobywanych za zwycięstwo przez wartość
wskazywaną na kostce (2, 4, . . . , 64).



